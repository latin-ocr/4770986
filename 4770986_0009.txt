ct* W

De translationibus quae dicuntur terentianis

Quam disputandi materiam nobis proposuimus, priusquam ad ipsam accedamus et
translationes terentianas investigemus, verbo breviterque, translatio qua sit natura
tangendum videtur quamque vim complectatur.

In omni omnium hominum et doctorum et indoctorum sermone vocabula inesse nemo
est qui ignoret, quae a proprio loco in alium translata sunt. Ipsi liberi indoctissimique
homines iis mutationibus utuntur, ubi similium significatione cui rei nomen iis deest, eam
naturali quadam facultate exprimere adducuntur. Itaque necessitate rustici gemmam in vitibus
et sitire segetes et fructus laborare. (Quintil. Inst. orator. VIII. 6. 6.) Eadem autem
necessitate qua non sentientes iis mutationibus utuntur, docte loquentibus tales nascuntur.
Cum enim permultis rebus, adfectibus actionibusque propria nomina desint, necessitate nos
durum hominem aut asperum. Non enim proprium erat quod daremus his adfectibus nomen.
Vide Quintil. eod. loco. Quae naturalis transferendi facultas, oum ars dicendi excoleretur,
loquentibus non sufficiebat. Igitur certis quibusdam formulis legibusque dictis aliae mutationes
quaerebantur, quas decoris causa adsumebant scriptores, cum illae gratia significationis
adhiberentur. .

Inter has sermonis exornationes ab graecis grammaticis metaphora relata est, ab latinis
translatio eiusque naturam Quintilianus, Aristotelem secutus, hunc in modum describit: Trans-
fertur nomen aut verbum eo: eo Ioco, in quo proprium est, in eum in quo aut proprium deest
aut translatum proprio melius est (Inst. Orator. VIII. 6. 5) et alio locoz. Metaphora brevior
est similitudo, qua haec pro ipsa re, quam volumus exprimere, dicitur (VIII. 6. 8). Ea cum
aliis generi troporum forma subiecta est, nam tropus est verbi vel sermonis a propria
siqmflcatione in aliam cum virtute mutatio. (VIII. 6. l.) Quarum cum nonnullae ad trans·
lationis rationem usumque proxime accedant, paucis quid inter has et illam intercedat, liceat
exquiramus, Sed haec modo adnotasse contenti erimus ex eorum numero nonnullos tropos
quod et ad naturam et ad vim attinet, metaphoris simillimos esse ita, ut veteres grammatici
nimia paene subtili definitione inter translationem discrimen et alios tropos composuerint.
Neque mirum, cum tantum absit, ut omnia eorum praecepta inter se consentiant ut ipse
Quintilianus ubi de tropis uberius disseruit, secum pugnaverit. Dico tropi formam, quam
Graeci catachresem, Latini abusionem appellaverunt. Eam grammaticus his verbis definit:
abusio est quae ‘non habentibus nomen suum accommodat, (VIII. 6. 34.) quamquam idem de
translat-ionis vi dicit: Copiam sermonis auqet permutando aut mutuando quae non habet,-

quodque difficillimum est, praestat n e ull i r ei n o m en d e es se videatur. (Sequuntur verba
. 1 *

